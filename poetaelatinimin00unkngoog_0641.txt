632 AUSONII PERIOCHA IN HOMERI ILIADEM.

trario, specie Deiphobi, ut dimicet, adhortante. Hector inter·
ι fectus , et religatus ad currum , ter circum moenia Trojana
raptatur: deinde lacerum corpus defertur ad. naves , ultione
Patrocli, et victoris iracundia , ad ulteriora supplicia reser-
vandum.

PERIOCHA XXIII ILIADOS.

Troja vacat lacrymis, ludis Argiva juventus.

Funebres Iudi in honorem Patrocli frequentantur. Qui-
bus Diomedes equis superat, lucta et cursu Ulyxes , alioque
alii genere certationis antestant.

PERIOCHA XXIV ILIADOS.

Quisque suas repetunt misso certamine naves.

Jupiter 'l'hetidem mittit ad filium , cum mandatis ejus-
modi, utin defunctum saevire desistat , latique hominum in
exanimo hoste vereatur, ad sepulturam corpore restituto.
Ejusdem jussu et Iris cohortatur Priamum , ut auro filium
rependat exanimum. Qui Mercurio duce inter nocturnas
hostium profectus excubias, Achilli supplex advolvitur3
redemptumque filium justitio publico et deflet , et sepelit.

