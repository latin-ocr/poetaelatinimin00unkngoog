20 DE LUCILIO JUNIORE

curator Siciliae , in. memorabilibus ejus provinciae , quae:ab
eo celebrata versuesse, Seneca testis est. SiGellius scribit
lib. ,1 , cap. 3: Hoc profecto ‚nemo ignoravit, etiam prius·
quam Theognis , ut. ait Lucilius, nasceretur ; non video ,
quomodo hoc proverbium in hexametro ‘vel alio versu, quo
Lucilius Satiricus scripsit, exstare potuerit3 sed e prosa ora-
tione alicujus Lucilii sumptum est, qua Iuniorem nonnulla
scripsisse, e Seneca intelligimus. Et proferuntur quaedam
loca et sententiae Lucilii a veteribus Grammaticis , quae non
poetas , sed grammatici vel rhetoris praecepta esse videntur.
Talia sunt, quae a Servio ad AEn. IX, 579, a Curio Fortu-
nat. Art. Rhet. lib. 111, p. m. 92 , et ab Isidoro, Orig. lib. Ι,
cap. 32 , adducuntur. At Lucilium J uniorem nonnulla pro-
saica, et ad Grammaticam pertinentia scripsisse, facile e
Senecae epistolis probari potest , quibus et scripta ejus lau-
dat, et sermones de rebus grammaticis cum eo communi-
cat. Haec et alia, quae forte occurrant, si diligenter noten-
tur, poterit certe nomen Lucilii Iunioris ab obscuritate,
qua oppressum adhuc jacuit, vindicari , notiusque eruditis
reddi, ·quod et nos fragmentis ejus , quamvis paucis , e Se-
neca excerpendis , atque AEtnae subjiciendis , curavimus (1).

Eum Neapoli oriundum fuisse, ex Senecae epist. 1.111 col-
ligi potest, ubi ad Lucilium scribit: a Parthenope tua usque
Puteolos; quamquam Delrius, lib. cit. c. 9, p. 47, mavult
ex iis verbis conjicere , a Lucilio Parthenopen versu cele-
bratam. Humili genere natus et cum paupertate colluctans ,
. liberalibus tamen studiis, praesertim poeticae et philosophiae,

(1) Fuisse et alios , proetcr Satiricum et hunc J uniorem Lucilios scri-
ptis claros, satis constat. Lucilium, comoediarum auctorem a Porphy-
rione ad Horatii Poeticam , et a Fulgentio de Prisco Serm. in fine citari,
affirmant Franciscus Dousa in notis ad fragmenta Lucilii, pag. 99 ,
et Munkerus ad Fulgentium , loco citato. Alium Lucilium , vel Lu-
cillum , poetam epigrammatarium et σκωπτικὸν, aevo Theodosiano cele-
brem , ipsi nos in Dissert. de poetis Satin-icis . tomo nostro 11 Poet. mi·
porum , pag. ao memoravimus. En.

