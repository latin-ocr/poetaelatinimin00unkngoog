AD SALEu'ssAssl CARMEN. 287

cera icones latrunculorum habuisse ‚ Plinius tradit Hist. nat.
VIII , 54, si genuina lectio est, quam Harduinus adserit. Et
quum Suetonius Neronem ‚ cap. 22 , memoret eburneis qua·
drigis quotidie in abaco lusisse , inde etiam latrunculos ebur·
neos in usu fuisse , haud difficulter colligitur. Quod et in-
dicari a Iuvenale videtur, Sat. xl ‚ 132:

................. adeo nulla uncia nobis

Est eboris ‚ nec tessella , nec calculus ex hac
Materia.

Varia latrunculorum genera et officia , diversasque adeo
figuras fuisse, nonnullaVeterum loca indicant, adeo quidem ‚
ut iste ludus non tam Damiludio hodierno , quod Thomae
Hyde visum est, quam tabulae Scacchorum similis habendus
sit. Potissimum id colligo ex loco Isidori, Hispal. Orig. lib.
XVIII, (Ἀρ. 67, quem ab aliis non eam in partem adductum
expensumque miror (1). κ Calculi, inquit, partim ordine
moventur, partim vage. Ideo alios ordinarios , alios vagos
appellant. At vero qui moveri omnino non possunt, incitos
dicunt ιο. Ε loco Varronis supra allegato didicimus ‚ binos
ordines in tabula latruncularia descriptos fuisse , directos ³
· et transversos». Iam ordinarii, qui ab Isidoro dicuntur, cal-
culi sine dubio ab ordinibus locorum ‚ in quibus moveban-
tur, sic appellati sunt, quoniam et Isidorus , lib. XVIII,
c. 62, quod calculi per vias ordinales, quasi per calles eant ,

hoc eos nomen accepisse putat. Igitur quum bini fuerint

ordines in tabula , duplicis quoque generis fuisse videntur
ordinarii latrunculi ‚ qui ordine directo , et (11ιί transverso ,
sive obliquo , pergerent3 vagi denique illi , qui nullos or·
dines tenerent, et saltu quodam lineas et vias ordinales
transilirent. Et hac ratione Veterum lusus , qui calculorum
sive latrunculorum dicebatur, cum ludo Scacchioe, qui ho-
die obtinet, satis commode comparari potest. Etenim cal-
culi vel latrones ordinarii directi sunt, qui in Scacchico ap-

(1) Adducit quidem locum eum Isidori Thomas Hyde in Historia Da·
miludii, pag. 187, sed ita , ut inde nihil ad rationem ludi intelligen-
dam colligat, unde tamen similitudo cum Scacchico nostro patebat.

