472 DE VERSIONE HOMERI LAT.

duobus locis deprehendi, ubi Pandare nomini alterum Pin-
dari pro variante lectione appositum est.Vide v. 436 et 449.

Ex ipsa Iliados Latinae et contractae consideratione haud
temere judicu, merum opus hominis Romani et Romano-
rum poetarum lectione innutriti esse , neque ex epitome
aliqua Graece prius facta ductum. Immo suspicor, auctorem
ejus non ipsum Homeri Graecum opus, quod contraheret,
ante oculos habuisse, sed antiquiorem ejus traductionem
latinam , neque eam sinceram et Homericis ubique respon-
dentem, sed interpolatam sententiis et fabulis aliorum poc-
tarum , et maxime ad Virgilii sensum accommodatis. Con-
stat innumeros fere poetas belli Trojani scriptores praeter
Homerum inter Graecos exstitisse , qui partim Iliadem imi-
tarentur 'et variarent ‚ partim hanc antecedentia et conse-
quentia singularibus carminibus exponerent, in quibus ma·
xime eminent Cypria carmina, et parva Ilias dicta. De
quorum carminum generibus et aetatibus disertissime egit
Heynius V. C. Excursu l ad AEn. lib. 11. Ex iis carminibus
passim compilatis multa varietas rerum et fabularum enata
est apud poetas Graecos et Latinos , qui Homerica aut τω
Trojanas scripserunt. Inter Romanos quidem qui antiquitus
hanc operam susceperunt, Groecos sequuti, non aliud fere,
quam Iliadem Homeri, aut caetera, quae diximus, carmina
Graecorum verterunt latine ; sed postquam Virgilius ex parva
Iliade et aliis poetis multa ab Homero non dicta in suum

‘ epos transtulerat, Virgilii postea usus et auctoritas tantum

valuit apud Romanos , ut ii etiam qui Iliadem conver-
terent, Homerum e Virgilio exponere , et fabulis senten-
tiisque Virgilianis exornare vellent. Ex eo genere versio-
nem Iliados poeticam, recentiore aetate, aut paullo ante,
quam Epitome nostra scriberetur, confectam , et ab anti-
quioribus diversam exstitisse, fere necesse est, ut mihi per-
suadeam. Hoc maxime e Periochis Iliados Homeri ‚ Ausonio
adscriptiS, collig0, quae non solum e latina aliqua Homeri
versione, ut versus latini singulis praepositi, et partim a

