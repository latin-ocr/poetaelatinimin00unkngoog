EXCURSUS I AD LICENTII CARMEN. 443

plina Christiana nulli sunt, exaequare Christo, atque eum
non alium , quam Deos gentilium , existimare videtur. Miror
itaque, neque Augustinum, neque Paullinum in Epistolis ,
quibus Licentium ad vivendum Christo multis gravibusque
verbis hortantur, multaque hujus carminis dicta attingunt,
hanc ejus profanam mentem verborumque, ut ita dicam ,
gentilitatem non reprehendisse, licet non leviter in eum in-
vehatur Augustinus , eumque inter alia dicat ingenio ‚ quod
a Deo acceperit, aureo ministrarelibidinihus, et in illo Satanae
propinare. Immo, quod magis mireris , Augustinus ipse in
dialogo , quem cum Licentio, alioque suorum sodalium Try-
getio, instituit, libro I de Ordine, cap. 4, plane simili sen-
tentia utitur, et Christum una cum Deo patre, petito ex
lectione Virgilii elogio ‚ condecorat. Nam ubi Licentium
sentit spem aliquam amplexandae melioris philosophiae, quae
in doctrina Christiana est ‚ facere , gaudio pertentatus hunc
versum pronuntiat:

Sic pater iile Deus faciat, sic altus Apollo.

Et editor Benedict. hic adnotat, nonnullis in exemplis scri-
ptum exstare sic altus Iesus , quod haud dubie a librario
factum est, qui nomine Apollinis offendebatur. Sed dignus
videtur locus, quem aliquanto pleniorem hic apponamus:
α Hic ego multo uberius cernens abundare laetitias meas ‚
quam vel optare aliquando ausus sum, versum istum gestiens
effudi: Sic pater· ille Deus faciat , sic altus Apollo· Incipias ,
perducet enim ipse, si sequimur, quo nos ire jubet, atque
ubi ponere sedem ‚ ¹qui dat modo augurium , nostrisque
illabitur animis. Nec enim altus Apollo est, qui in speluncis ,
in montibus ‚ in nemoribus nidore turis pecudumque cala-
mitate concitatus implet insanos; sed alius profecto est,
alius ille altus veridicus , atque ipsa (quid enim verbis am-
biam) veritas. Cujus vates sunt , quicumque possunt esse
sapientes. ι» Agnoscimus totam Augustini orationem ad locos
quosdam Virgilii alludere. Atque illa quidem verba :Incipias ,

