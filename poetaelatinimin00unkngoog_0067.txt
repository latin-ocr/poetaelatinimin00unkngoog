58 · DUO EPITHALAMIA.

saux-ensi ‚ tomo IV, pag. 2373 habetque praefatiunculam quin·
que versuum praemissam ‚ qua auctor poematium suum
lectoribus commendat. Miranda propemodum est audacia
auctoris, qui adeo ingenio suo confisus est, ut describendo
seminae perdite amantis , sed deceptae et desertae, affectu ,
summorum poetarum , qui idem tentarunt et difficulter
perfecerunt, artem et ingenium se aut superare, aut aequare
posse crederet. Etenim , quod Burmannus in prima adno-
tatione monuit, conferendum est totum hoc carmen cum
eximia Didonis querela ad AEneam apud Virg. lv, AEn. 304
usque ad 330, et a v. 365 ad 387, quam pulcherrime imi-
tatum fuisse Ovidium in querela Scyllae ad Minoem, obser-
vavit Ciosanus ad lib. VIII, Metam. v.. 108. Idem eam sin-
gulari Didonis epistola expressit H eroidum Vll. Adjungenda
est Ariadnes ‚ pari in fortuna et affectu constitutae, egregia
expostulatio ad Theseum apud Catullum , Epithalamio Pelei
et Thetidis, v. 32 seqq. Horum autem poetarum incom-
parabilem ingenii fecunditatem et eloquentiam adeo non
adsequutus est hic deterioris aevi poeta ‚ ut dum Didonis
affectum diducere latius , et copiosius exponere orationem
cupit, sententiisque hinc inde et argutiis exornare , veram
ejus imaginem corrumpat et deleat. Sed talia carmina vel
ideo proferenda et legenda sunt, ut decrescentem artis et
ingenii elegantiam in poetis serioris aevi cognoscere , iisque
comparandis acumen judicii exercere possimus. — Con-
sonum plane Burmanni de hoc poemate judicium ‚ qui hac
sententia suam de hac Epistola praefatiunculam concludit:
κ Quorum (nempe Catulli, Virgilii et Ovidii) admirando
aureae aetatis artificio , si quis conferre vel aequare vellet
fetum hunc decrescentis aevi ‚ geniique ad Veterum elegan-
tias'non adsurgentis, nae ille pro Iunone nubem , aut pro
integra ac floridae juventutis virgine emeritam et effetam
anum amplecti vellet. Sed vel ideo haec sunt proferenda, ut

,hac etiam in arte constet ,

Quantum aevi longinqua valet imitare vetustas n. Eu.

