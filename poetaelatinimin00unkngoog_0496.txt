EORUMQUE FRAGMENTA. -487

cLRuhnkenii in praefationis p. 15 extr. ι In antiquis , inquit,
et libris et saxis permulti non modo Rutilii Lupi, sed etiam
Publii Rutilii Lupi occurrunt, quos hic congerere nihil at·
tinet. Apud Ciceronem frequens mentio est P. Rutilii Lupi,
Tribunatu pl. et Praetura functi, et in bello civili partium
Pompeianarum. Vide Manutium in Ep. ad Div. Ι, 1. Cujus
filio si quis hunc libellum tribuere velit, etsi non interce·
‘ dam , nihil tamen sine idoneo teste adfirmem. ι»

X. Superest ex Ovidii aequalibus poeta , qui Homeri Odys·
seam vertit. Hoc enim significat ille l. c. versu 27:

Et qui Maeoniam Phaeacida vertit , et una
Pindaricae fidicen tu quoque , Rufe , lyrae.

Dubium videri potest, per Phaeacida tota Homeri Odyssea ‚
an pars ejus designetur, nempe Ulyssis ad Phaeacas et re-
giam Alcinoi adventus , quaeque ibi caetera acta et narrata
sunt. Nam Homeri Iliada et Odysseam olim in varias partes
fuisse distinctas, singulasque suis nominibus et inscriptio-
nibus insignitas, memorat AElianus , Yar. hist. XIII, 14. Inde
pars ea singulari nomine Phaeacis vel Phaeacia dici pot'uit,
sicut Ᾰλκινόου &nou-sou< dictam esse AElianus prodit. Malim
tamen nomen a poeta usurpatum, et a primaria Odysseae
parte ductum de tota intelligere ‚ quum praesertim versa a
poeta ex Homero dicatur, quae opera vix videri potest in
aliqua tantum parte operis sumpta. Nomen poetae, qui
Odysseam vertit, alio loco declarat Nas0‚ libri quarti ex
Ponto Elegia 12 , vs. 27, ad Tuticanum scribens ε

Dignam Maeoniis Phaeacida condere chartis
Quum te· Pierides perdocuere ωε.

Quo loco quum Phaeacida conditam a Tuticano dicit,· intel-
ligimus, versionem Odysseae non esse ad verbum factam,
sed ingenio poetae variatam , et tamquam proprium poema
ex fonte Homeri ductam.

