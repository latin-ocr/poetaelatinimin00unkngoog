378 PRAEFAT. An EPITHAL.

debetur , si ad Epithalamii , quam Veteres tradunt, signifiea-
tionem attendimus. Nam ut proclus in Chrestom. poet. et
scholiastes Theocriti ad Idyu. XVIII monet, epithalamium
novis nuptis thalamum ingressis virgines , aut eum virgini·
bus pueri, thalamo adstantes, concinebant. Iu hoc et jocis
nuptialibus ludebant, sponso sponsaeque gratulabantur,
admixtis utriusque laudibus , iisque bene precabantur, inge-
minato Hymenaei nomine. Unde et hoe carmen Hymenaeum
subinde dici et Fescennina arbitror. Hoc sensu e Latinis, quae
recensuimus , carminibus verum et certum Epithalamium
nullum erit, nisi Claudiani in Nuptiis Hon. et Marias , quod*
Fescennina inscribitur , et quae ex Senecae Medea et Martiano

 

Capella allegavimus. Catulli Epithalamiis litem de eo nomine .

movet Muretus , qui in comment. ad carmen LXII, sic scri-
bit: ι Est hoc carmen quidem nuptiale , neque tamen pro'-
prie epithalamium : nam epithalamia canebantur a virgi·
nibus , quum jam nova nupta in lecto viri collocata esset .....
A't hoc versu et puellae ipsoe admonentur, ut canant , et tota
nuptialis pompa describitur , ut, quemadmodum ante dixi,
epithalamium esse vix possit: nisi quis Epithalamii nomine
latius accepto, omne nuptiale carmen significari putet». At
Muretus Epithalamii notionem arcte nimis circumscribit.
Sufficit in Catullianis inesse carmen illud, sive hymenaeum ,
qui canebatur, in eoque ea omnia dici, quoe iu epithalamiis
solebant. Poetae ingenio et arbitrio relictum est, utrum hoec
a virginibus puerisque cantata tantum referre, quod Theo-
critus in Epithalamio Helenae fecit, an vero ipse quasi Ρω-
centorem chori agere , et Fescennina vel vota sponsis ca-
nenda quasi dictare et praeire verbis velit. Hoc Catullus
utroque in carmine, sed in priore fusius ‚ et ad omnem
pompam nuptialem accommodate, in posteriore brevius ,
sponsis jam in thalamum deducendis, agit. Caeterum si reli-
quorum poetarum a nobis memorata epithalamia oum Catul-
lianis conferantur , haud exigua eorum diversitas percipitur,
apparetque, Epithalamii nomen in his quidem latiore signi·-

 

