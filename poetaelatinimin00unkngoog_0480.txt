κ PINDARI THEBANI mscmp‘ro. 47⁶¹

tari , quos sciebat libris suis noti alicujus Trojani vel Graeci,
qui ipsi bello interfuerat , n‘omen tamquam auctoris, inscri-
psisse. Noti sunt libri de bello et excidio Trojoe sub Dictyos
Cretensis et Daretis Phrygii nomine scripti. Et' alii similes
scriptores, nomine Trojani alicujus herois praediti , olim de
bello Trojano egisse memorantur, ut Nestor poeta sub Se-
vero , quem Iliada scripsisse testatur SuidaS, et Thessandrus,
ide'm argumentum amplexus ‚ qui citatur a Servio ad AEn . 11,
21 1. Thessandrus autem inter Graecos ex equo Trojano
descendentes memoratur a Virg. AEn. II ‚ 261 (1). Et medio
inprimis aevo hic usus fuit, ut carminibus bellum Troja-
num exponentibus ducis Trojani nomen praefigeretur. Jo-
‘ sephi Iscani de eo argumento libros Dareti Phrygio inscri-
bere, suppresso auctoris nomine, voluerunt, et Albertus
stadensis lustoriae belli Trojani nomine elegiaco scriptae ,
quam adhuc- ineditam e codiee Mspto bibliothecae Ducalis
Guelferb. orbi erudito notam fecit J ae. Frid. Heusingerus(1),
titulum Troili fecit, qui unus ducum Trojanorum fuit. His
exemplis adductis admodum verisimile est, obscurum ali-
quem hominem sequioris aevi , qui Epitomen Iliadis Latinam
nullo auctoris nomine, nec certo titulo , insignitam haberet,
Pandari de bello Trojano titulum , ex ipso carmine sum-
ptum, adscripsisse, quod nomen mature cum notiore Pin-
dari a librariis commutatum est. Hoc ipsum a librario factum,
qui Iliadis Latinae codicem Guelferbytanum sec. scripsit ,

(ι) Dictyos Cretensis, qui contra Trojanos militavit, nomine olim Τρωϊκὰ
scripta exstitisse ‚ versio ejus libri latina etiamnum exstans testatur. lta
et alium scriptorem Idomenei nomine insignem Τρωῖκὰ reliquisse, scho-
liastes Apollonii ad lib. 1 Argon. qui eoi-um librum primum citat ‚ auctor
est, et Jonsius 'de Script. Hist. Philos. lib. 11 ‚ cap. ι, S 4, p. 141, con-
jicit ‚ illum Idomeneum esse ‚ quem Epicuri auditorem , patria Lampsa-

cenum , Athenaeus‚VII‚ 5, testetur, et de illustribus viris scripsisse,
Strabo libro XIII memoret. En.

(2) Ad fragmenta Cornelii Nep. 1⁴⁸1. Mallio Theodoro de Metris ad'-
juncta, p. 1 13 seqq.

