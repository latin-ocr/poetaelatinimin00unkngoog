288 ’ Excnnsus lv

pellantur elephanti , gallice tow-s ,· ordinarii transversi sunt ,
qui cursores vel sagittarii, gallice foas ; vagi denique equi-
tes. Forte etiam bini cujusque generis, sicut hodie, latrones
fuerunt, quoniam Ovidius , loco superius citato ‚ bellatori
suum comparem tribuit:

Bellatorque suo prensus sine compare bellat.

Videtur quidem in hac divisione latronum illud genus vilius
desiderari , quod in Scacchico ludo pedites vel gregarios
vocamus ‚ et propterea fortasse alii, quibus nec ego prorsus
refragari velim ‚ malint per ordinarios calculos intelligere
viliores nostros ‚ vel pedites, qui recta via et lente proce-
dunt, pe'r vagos vero omnes reliquos , quod hi ultro citro-
que moventur, nec certos itineris sui fines et metas habent.
Sed tamen multo probabilius esse judico , quod superius
dixi ‚ tres latrunculorum ordines ab Isidoro indicari , et, ne
quis quartum genus ‚ quod pedites vocamus, ab eo plane
ignoratum aut exclusum putet, notandum est, Isidorum
eorum tantum genera memorasse, qui maxime bellarent et
latrones vocarentur, coeteros vero , quos gregarios dicimus ,
et quorum minor vis est, a Veteribus singulari nomine man-
dras esse appellatos. Etenim diserte Veteres mandras a la-
tronibus distinguunt, eisque non tam pugnam, quam re-
liquorum custodiam et munitionem tribuunt. Martialis ‚
lib. V11 , 72 ‚ 7.

Sic vincas Noviumque Publiumque
Mandris et vitreo latrone clausos ς

et Noster versu 191: Ut citus et fracta prorumpat in agmina
mandra. Proprie alias mandroe dicuntur jumenta, carri,

plaustra cum aurigis et equisonibus‚ quae in unum coacta
vias ita occupant et claudunt, ut transiri nequeat. Sic Mar·-
tialis‚ V, 22, 7:

Vixque datur longas mulorum rumpere mandi-an

et disertius Iuvenalis , Sat. 111, 236:

............. rhedarum transitus arcto
Vicorum in flexu , et stantis convicia mandra
Eripiunt somnum Druso, vitulisque marinis.

