446 Excunsus 1

celebratam esse. Constat Imper. Constantinum per omne
vitae spatium singulare Apollinis studium prae se tulisse,
cum eoque fere Christi cultum miscuisse. Qui caeterorum
statuas Deorum evertebat , multas ille Apollinis statuas vel
tripodes Constantinopoli in hippodromo posuit, ut Eusebius,
Sozomenus et Zosimus diversis locis tradunt, ex iisque
notavit Gyllius in Topogr. Constantinop. lib. ΙΙΙ , cap. 3.
Inprimis memorabilis statua Apollinis est, quam ex aere
factam , antiquo et admirabili opere , et ex Ilio Phrygiae
translatam, supra columnam rotundam porphyretici mar-
moris, quae plurimis circulis vel zonis laureatis cincta erat,
collocavit, et suum illi nomen indidit, et capiti ejus clavos
quosdam ‚ quasi radios , inseruit, qui corpus Domini saluti-
ferae cruci affixissent. Vides quasi combinationem aliquam
Christi et Apollinis. Plura de ea columna ex Cedreno et Zo-
nara tradunt Gyllius in Topogr. Constant. l. c. et Pancirolus
in Comment. ad descript. urbis Constantinop. Non minorem
ille honorem Sibyllae , vati Apollinis, habuit, cujus vaticinia
de Christo, inprimisque illud, quod Virgilium putat Ecloga IV
complexum esse, copiose laudat in Orat. ad Sanctorum coe-
mm, tum vero eam memorabili in nummo‚qui Constantiniana
Daphne inscribitur, habitu Victoriae , cum lauro et tropaeo,
expressam signari curavit, ut memoriam visi supra memorati
conservaret, quo Victoria, Apollinem comitata , apparuerat ,
coronam lauream offerens , quam ille videtur pro Sibylla
Daphne habuisse. Exstat ille nummus apud Patinum, Impe-
rat. Roman. Numism. ex aere medio et min. pag. 466, et
L. Begerum, Thes. Brandenb. t. 11 , p. 803. Sed uberiorem
ejus explicationem h'aec dissertationis angustia atque hic
locus non capit. Honor iste Apollini habituS, qui Constan-
tino ferebatur victoriam et imperium, praedixisse , et adju-
vantibus Sibyllae oraculis ipsum ei Christum demonstrasse,
haud dubie plures permovit Ecclesiae doctores , ut Apollinis
cultu inter gentes celebrato crederent aliquando venturum
orbis servatorem significatum: et paucos ab aevo Constantini

fuisse arbitror, qui non Ecloga IV Virgilii , tamquam Sibyllae
oraculo , putarent adventum atque officium Christi cele-

 

