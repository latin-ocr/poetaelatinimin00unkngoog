EORUMQUE FRAGMENTA. 497

adjuncta Pindari Thebani Epitome Iliadis Homeri, Basil. 1 583
et 1603, fol. Quartum edidit sub Daretis Phrygii et Corne-
lii Nep. junctis nominibus Alex. Car. Trognoesius ‚ qui Joanni
de Bloys, in suprema Flandriae curia consiliario ‚ dicavit ‚
Antwerpiae ‚ apud Joach. Trognaesium , 1608 , in-8, et adjun-
cta sunt Poemata quaedam vetera ‚ Luoeni Panegyricum ad
Calp. Pisonem, Gratii Cynegeticon ‚ Rufi Festi Avieni De-
scriptio orbis terrae ‚ M. Aurelii Olympii Nemesiani Cyne-
geticon , ejusdem Bucolioon , Titi Calp. Siculi Bucolicon.
Sequutus est Samuel Dresemius‚ Dithmarsus , qui primus
hoc poema Josepho Isoeno restituit ‚ et eruditis notis illu·-
stravit, Francos. 1623, in·4‚ sed nullis codicibus manu-
scriptis usus est3 e quibus id emendatius et integrius edi-
dit 10. Morus, Londini, 1675, in·8; praesertim versibus
insertis, quibus Th0mam , Cantuariensem episcopum , lau-
dari supra diximus. Denique Iosephus Iscanus e recensione
et cum notis Dresemii additus est Dictyos Cretensis et
Daretis Phrygii libris , interpretatione Annae Daceriae et
notis variorum illustratis ‚ Amstelod. 1702, 111-4.

XIX. Alter aevi medii Homerista.abs me memorandus est
Albertus stadensis ‚ saeculo XIII clarus , cuj us adhuc Chro-
nicon cognitum , et nomen inter Historicos celebre fuit3
sed Iac. Frid. Heusingerus post fragmenta Cornelii Nepotis
e codice Bibliothecae Guelferbytanae ‚ cum Fl. Mallii Theodori
libro de Matris, Lugduni Bat. an. 1766 edita, ex eodem
codice notum orbi erudito fecit Alberti Stadensis Troilum ‚
uti ei visum est inscribere historiam belli Trojani, quam
Daretis Phrygii vestigiis insistens elegiaco carmine expressit.
Judicat Heusingerus l. 0. p. 113, Albertum hunc quidem
Josepho Iscan0‚ qui non multo ante eamdem materiam car-
mine hcroico scripserat ‚ facundia et carminis elegantia con-
cedere, studio tamen atque ardore, quo Musas aetate illa
contemptas et ab omnibus fere neglectas coluit, non mino-
rem Iscano laudem mereri. Praeter duo autem apospasmatia ‚

III. . 32

