’· AUCTORE AETNAE. 25

exemplo subterraneos sub AEtna specus probat , quos venti
permeant. Vix dubim, Senecam hos versus poetae philosophi
et amici libentius , quam aliorum , adducturum fuisse , si
hoc poema visum lectumque a Seneca fuisset. Qua ratione
etiam evinci potest, non Cornelium Severum, aut alium
quempiam antiquiorem Seneca , ejus auctorem esse. 'Quod
autem auctor AEtnae inter fluvios , qui terra occultati rursus
alio loco erumpunt, nullam Arethusae mentionem facit, ·
hoc ipsum probat , AEtnam a Lucilio scriptum esse. Nempe
hic nihil ‘memorare de Arethusa , quae facile succurrere
poterat , volebat , quod de ea ante , alio poemate ‚ lucu-
lente egerat.

Quemadmodum ex hactenus laudatis Senecas testimoniis
facile colligitur , scriptum a Lucilio poema de AEtna esse ,
quamvis a Seneca noudum lectum , ita ipsum poema haud
obscure prodit, auctorem ejus amicum et imitatorem Sene-
cae esse , qui ex ejus scriptis sibi dedicatis et missis , varia
praecepta et placita in suum poema transtulerit. Praeter lo·
cum Senecae, modo adductum, de fluminibus terra absor-
ptis , quem scriptor AEtnae pariter attigit, Seneca, Epist. ⁴
LXXIX, hortatur Lucilium, ut propius observet conscenso
monte, an verum, et qua ratione sit, quod vulgo dicatur,
sensim consumi et subsidere montem , minoresque nunc
flammas ejicere, quam olim visus sit aliquanto longius navi-
gantibus (1). Attingit hanc vulgi opinionem auctor AEtnae
versu 363 seqq. quamquam de imminutione flammae AEtnaeae
non idem sentit , quod Senecae videbatur, fieri posse, ut
vel mons igne suo sensim devoretur, vel ipse ignis non idem
maneat, materia incendii intus imminuta 3 sed imminutio·
nem eam montis atque flammoe plane negat, quod indi·

(1) α Audebo tibi mandare , utin honorem meum AEtnam conscendas ,
quam consumi et sensim subsidere ex hoc colligunt, quod aliquanto lon·
gius navigantibus solebat ostendi. Potest hoc accidere , non quia montis
altitudo desedit, sed quia ignis evanuit , et minus vehemens ac largus
effertur. etc. ι·

