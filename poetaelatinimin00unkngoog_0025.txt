16 ι DE VARIIS AUCTORIBUS

tum ipsi nuper Nemesiani nomine Eclogis Calpurnii falso
apposito vidimus.

Si 'quis ex stylo poematis conjicere de auctore velit, ac·
curate cum eo conferat fragmentum de morte Ciceronis ,
quod Cornelii Severi certo est ‚ ut videat , an unus utriusque
auctor Severus haberi possit. In fragmento apparet facilis
et elegans versificatio, quam in Severo laudat Quintilianus , ’
et flumen ingenii prope redundans , quod facile poetam ge-
nuinum arguat : in AEtna scriptor conspicitur, philosophus
⁸ magis , quam poeta, cujus dictio concisa et abrupta potius ,
quam liquida , compositio saepe aspera et perplexa est, sen·
tentiae graves magis, quam jucundae3 qui inprimis de poe-
tarum fabulis et commentis , quibus delectare solent, tam
contemptim loquitur versu 72 seqq. ut minime videatur eo
sermone uti potuisse aliquis , qui gloriam e poe‘si quaereret,

qualis Corn. Severus fuit.
Sunt praeterea in AEtna carmine indicia, quae probent,

non Cornelii Severi, hoc est ,Augustei aevi hoc poema esse ,
sed sequioris sub Claudio et Nerone. Occurrunt vocabula ,

quse aurea linguae aetate nondum videntur in usu scriptorum
fuisse , ut confluvium 1 19 et 324 , emugire 292 , cavamen 432 ,
effamare , pro fumum emittere , 495 , succesus 529, leuticios
538, tudes, is, pro malleo , 557. Alluditur ad ritus et facta ,
quae Claudii Neronisve aevo maxime celebrata sunt. Quo re·
fero inprimis Tritonis canori mentionem ,quo machinam ,
ex marmore aut metallo factam, intelligit, quae aquarum
adsultu concepta aura voces edebat per buccinam, versu
290. Haec machina sub Claudio primum inventa, et publico
naumachiae spectaculo adhibita est, teste Suetonio in Claud.
cap. 21 :Hoc spectaculo classis Sicula et Rhodia concurre-
runt , duodenarum triremium singuloe‚ exciente buccina Tri-
tone argenteo ‚ qui e medio lacu per· machinam emerserat.
Fallitur omnino Scaliger in notis ad AEtnam , cum eoque
casaubonus ad Sueton. l. c. qui Tritonem tantum instru-
mentum hydraulicum putant in theatris poni solitum , atque

