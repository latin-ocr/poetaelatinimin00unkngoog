28 DE LUCILIO ‚JUNIORE

fatetur ‚ qui ipse ad eum persaepe de naturalibus et aliis pixi-
- losophiae quaestionibus scripsit. In Cornelio Severo ‚ quem
alii pro auctore AEtnoe habere volunt, haec talia maximam
partem non apparent , nonnulla etiam contraria observ-an·
tur , quibus nunc amplius enarrandis non immoramur.

Caeterum mirum videri potest, carmen de AEtna, quamvis
locum poetis valde solennem teneat , tam parum tamen
cognitum Veteribus , et tam raro lectum esse, ut a nemine
adeo Veterum versus ejus citetur. Immo , quod magis mi-
reris , Favorinus philosophus apud Gellium , lib. XVII , 10,
locum Virgilii de AEtna cum Pindarico comparat, et Virgi-
lium in eo describendo minus accuratum ex physica ratione
affirmat, neque tamen in ista disputatione auctorem AEtnae
muninis , qui totam rem philosophica subtilitate exegit ,
ullo verbo laudat , aut confert. Nimirum offendebat procul
dubio multos tenuitas argumenti , et subtilis disputandi ra·
tie, quum contra aliorum poetarum brevior ornatiorque de-
scriptio melius pingere illud miraculum , magisque ad pala-
tum esse videretur. Sic Lucretium , Gratium , Manilium a
multo paucioribus, quam Virgilium , Lucanum, Statium ,
lectos esse novimus. Interim nolim hoc plane et simpliciter
affirmare , carmen de AEtna a nullo omnino veterum scri-
ptorum memorari. ,Certe mihi Iuvenalis videtur quodam
loco id tectius atque ¹occultius tangere ‚ ubi multitudinem
recitantium Romae poetarum , et frequentata ab iis argu-
menta ridet, Sat. I , 7 seqq.

Nota magis nulli domus est sua , quam mihi lucus
Martis , et AEoliis vicinum rupibus antrum

Vulcani.

Videtur omnino his verbis duo poetas , aut duorum poe·-
matum argumenta , tangere , unum ‚ quod de expeditione
Argonautica, alterum , quod de AEtna monte egerat. Nam
sub luco Martis verisimile est illum intelligi , qui apud Col-
chos yellus aureum tenebat , et antrum Vulcani AEolizk ru-

