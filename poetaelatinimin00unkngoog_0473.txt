464 DE AUCTORE

quae e comparatione styli , in Arati Dionysiique metaphrasi-
bus, etin Latina Homeri Iliade observandi petatur. Sed eam
comparationem in tribus hisce poematibus difficillime insti-
tui, immo vix locum habere posse, nemo miretur. In Arateis
aeque ac in Descriptione orbis terrae singulare argumentum
et peculiare narrandi genus, cum nullo alio poeta commune,
regnat. Nam illic recensio astrorum , paucis intermixtis fa-
bulis, hic mera enarratio terrarum et gentium totum ’poema
implet. Contra in Iliade, ubi belli historia describenda crab,
vulgatior poetarum materia est , et continens perpetuaque
oratio ‚ ab isto Astronomico et Geographico poemate, quae
singularum partium recensione constant, mirum quantum
diversa. In istis modicum carmen vertendum et dilatandum
erat3 in Iliade vastum opus in brevius contrahendum. In
istis scribendis fere nullius poetae imitatio locum habebat ,
in hoc plures sibiproponere imitandos , ob commune argu-
mentum , poterat. Nihil itaque mirum ‚ si neque similitudo
magna styli interea poemata facile reperiunda est, neque ex
comparatione ejus auctor facile colligendus. Si quis tamen
locos quosdam in singulis sua natura comparabiles indagare
et accuratius considerare velit , fortasse non levem dictio-
num et sententiarum similitudinem reperiet. Certe epilogus
in fine Periegeseos et Iliados legitur, cujus utrimque persi-
milis est sententia. Auctor Iliadis sic finit ἐ’

Sed jam siste gradum , finemque impone labori,
Calliope .................................
...................... ades inclyta Pallas,
Tuque fave cursu vatis jam ‚ Phoebe ‚ peracto.

Et Dionysii interpres sic:

At tu , Phoebe pater, yos clari turba , Camenae ,

ae Nominis Aonio famam inspirate labori.

Latinitas· in contracta Iliade talis est, ut auctori ejus vix
alia aetaS‚ quam Avieni, possit adsignari. AEtas quidem Avieni
ejus, qui plura carmina scripsit, non plane certa est, siqui-

