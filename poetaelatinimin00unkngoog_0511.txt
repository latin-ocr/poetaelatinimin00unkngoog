502 EPITOMES HOMERI EDITIONES.

ventus est, narrante cl. Dorpi0, Observatt. pag. 134. No-
vissime Antonius de Rooy, gymnasiarcha Snecanus , nunc
gymnasii Dordraceni rector, in Spicilegiis crinitis Dordraci
an. 1771 editis, capite 16, Pindarum Thebanum aliquot locis
castigavit. Et Petr. Burmannum video in Adnott. ad Anthol.
Lat. hunc auctorem passim adducere et emendare. Integram
ejus poematiS‚ tantum adhuc neglecti, recensionem et edi-
tionem apud Batavos moliri nobilissimum ingenio et erudi-
tione juvenem van Kooten , Batavum, e literis docti viri co-
gnovi.Quem ubi tum egregiis subsidiis bibliothecae Leidensis‚
tum insigni observationum , quas docti Batavi ediderunt ,
copia instructum ad poema illud perpoliendum accedere
audin, gratulanda sane ei poemati haec felicitas est, quod
per plura saecula fere absconditum, et vetustatis barbariae-
que sordibus obsitum , nostra aetate plurium hominum
opera prorsus vindicari in lucem, et omni cura exornari
meruit.

Nunc seriem editionum , quibus Epitome Homeri vulgata
est, enarrare aggrediar. Quas etsi scio paucas et infrequen-
tes esse, vereor tamen, ut omnes satis certo et distincte
indicare possim, quum a nemine collectas et digestas repe-
rerim, neque satis bibliothecarum magnarum indicibus in-
structus fuerim.

1. Vossius quidem primum editum esse Pindarum 'rhe-
banum a Laurentio Abstemio tradit, cum Maphaei
Vegii Astyanacte, ac quibusdam epigrammatibus. Ego
vei-0, an prima omnium editio sit Abstemii, adhuc
dubito. Antiqua editio Florentina, in-4, memoratur a
Joanne Cinello, Biblioth. volantis tomo VII, p. 66,
sub titulo :Homerus de bello Trojano , quam quidem
Fabricius, Biblioth. Lat. med.,et inf. aet. vol. V, p. 875,
pro prima Laur. Abstemii habet, ego vero malim ea
priorem existimare, quia solum Homeri titulum, non
Pindari Thebani nomen, praefert, nec annum impres-

 

