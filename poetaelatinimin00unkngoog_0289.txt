280 EXCURSUS 111

, Quod vero et in narratione Petronii quaedam insunt, quae
convenire trigoni videntur, ea similem utrumque ludum
esse ostendunt. Communis utrique ludo ars et summa erat,
ut pila quam diutissime manibus ludentium ultro citroque
jactaretur, neque in terram cadens effugeret. In trigonali
hoc laboriosius, quod, ludentibus certo loco consumtis,

pila intra limites et justa spatia continuo jactari, et pulsi·
bus certus modus adhiberi debebat , et, qui ultra spatium
jecerat, vel effugere in terramque cadere siverat, is deliquisse
censebatur. Quod igitur ut impedirent, utraque manu ute-
bantur lusores ‚ et vel expellebant ‚ vel excipiebant manu ‚

ne unquam caderet. Martial. XII , 83:

Captabit tepidum dextra levaque trigonem ,
Imputet exceptas ut tibi soepe pilas.

Follis ‚ quocumque volaret, in circulo excipi ab alio, pulsa-
rique ultra, et in terram decidens, indeque resultans, aut
ultra justum spatium fugiens revocari reddique poterat (1).
Diversos eosque praecipuos pulsationum modos Saleius ver·
bis geminare, revocare, reddere exprimit , quoe collata cum
iis ‚ quibus alii scriptores utuntur , rationem ludi haud pa-
urum declarant. Nempe emissa ab uno pila in alterumque
conjecta , ab hoc repetito pulsu vel rejici et remitti ad prio-
rem debebat, quod dicebatur reddere, vel alioversum in
obliquum jaci , quod expellere ‚ expulsare, expulsim ludere.
Quae omnia Saleius complecti verbis volantem geminare pa·-
lam videtur. Verbo reddere eo sensu, quo diximus, uti vi-

detur Martialis , XIV, 46, sub lemmate Pila trigonalis:

Si me mobilibus scis expulsare sinistris ,
Sum tua ε si nescis , rustice , redde pilam.

Nempe remittere et retundere pilam in auctorem facilius
erat, quam eam expulsare , et' justo modo aliorsum pellere.

(ι) Hinc Isidorus, Orig. XV 111, cap. ult. “Arenaria est, qua in grege
Iadimr, dum ex circulo adstantium spectantiumque emissa, ultra justum

spatium pilam excipere lusumque' mire consueverunt·

 

