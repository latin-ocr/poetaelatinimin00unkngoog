r[093 DE EPITOMES HOMERI EDENDAE

quae Heusingerus existo poemate speciminis loco descripsit ,
nihil ejus hactenus cognitum vel editum est.

Atque hos quidem habui scriptores , quos Iliadem Homeri
aut res Trojanas carmine latino repetentes, e'vetusta reeen-
tioreque memoria referrem. In quibus recensendis consulto
praeterii, aut in transitu tantum nominavi scriptores , qui
historiam belli Trojani prosa oratione enarrarunt , ut Dictyos
Cretensis et Daretis Phrygii interpretes , de quibus Fabri·
cius in utraque Bibliotheca ‚ et Vossius in libro de Histori-
cis Gr. et Lat. luculenter egerunt (1), tum ex medio aevo
Guidonem de Columtm ‚ Messanensem Siculum, qui Histo-
riam Trojanam A. C. 1287 scripsit , Dictyos quidem aucto-
ritatem ‚ ut ipse fatetur, plurimis in rebus sequutus ‚ sed
tamen et varia ex suo saeculique sui ingenio attexens. De cujus
editionibus admodum raris videri potest Fabricius ‚ Bibl.
Lat. lib. 1, c. 6, et Bibl. med. et inf. aet. vol. 111, p. 383.

Nunc redeundum est ad Epitomen Homeri Latinam , quam
edimus. In qua recensenda et illustranda duarum maxime
rerum officio fungendum fuit: uno quidem , ut libellum a
plurimis mendis et erroribus purgaremus , quorum superio·
res editores nullam curam habuerant3 altero , ut, quo-
niam auctor summum Virgilii et Ovidii imitandi studium
prodit, eorumque sententiis et phrasibus saepissime utitur,
horum poetarum locos diligenter exquisitos apponeremus ,
haud raro illustrando auctori bene servientes. Neque vero
omisimus opusculum hoc cum ipso Homero perpetuo eon-
ferre , atque inde vel corrigere et restituere depravata ‚ vel
saltem discrepantiam a poeta ostendere. Per eam collationem
etiam consultum duxi libros Homeri in Epitome Latina di-
stinguere, atque, ad quem librum quaeque pertineant, nu-
meris in principio appositis indicare. Cae-teris in rebus non
magna illustrandi et interpretandi opera sumenda fuit, quia

(¹) De Darete Phrygio singularem exercitationem publici juris fecit
V· C. Jo. Georgius Eccius ‚ Lipsiensis Academia Prof. Lipsiae 1768.

