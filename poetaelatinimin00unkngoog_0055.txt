46 DE AUCTORIBUS,
quamvis ct flumen ingenii et spiritus non vulgaris in eodem
reperiatur. Quae a Scaligero et aliis pro Lucano afferuntur,
parum juvant. Si in veteri codice Lucano attributum car·
men est, id pari errore librarii fieri potuit, ac quondam
Ovidio idem adscriptum , et multis aliis poematibus falsi
auctores praescripti sunt. Catalecton ambiguam et incertam
notionem habet. Scaliger quidem, initio notar. in Camlect.
Virgil. p. 219, existimat, κατέλεκτα vocata esse ab iis, qui
colligerent , quae putarent citra controversiam Virgilii esse ,
a delectu scilicet ε nam esse vocem castrensem κατάλογος et.
καταλέγειν. At meo sensu ‚ etiamsi Catalccta dicantur, quasi
delecta vel allecta Virgilio, id tamen manebit in dubie, jure
et ratione hoc factum sit , an minus. Alii vero, fortasse re·
etius, Catalecta malunt dici , quasi καταλιγόμινα, de quorum
auctoribus ambigatur. Quo pacto Lucani Catalecton quod
dicitur, plane contrariam significationem infert ‚ et poema
notat, quod Lucano adscribi quidem ‚ sed dubio jure ‚ soleat.
Parum etiam juvat , quod Scaliger e Pisoniana conjuratione
pro Lucano colligit ‚ quum Pisonem dicit ‚ cum primoribus
· nobilitatis Romanae juvenibus conspiratione in Neronem
facta , signiferum ejus consilii delegisse Lucanum, multis
jam beneficiis sibi devinctum. Quomodo enim signiferum
conjurawc nobilitatis deligere Lucanum potuit, si is auctor
carminis ad Pisonem est, hoc est, talis, qualem semetipsum in
carmine profitetur, humili genere natus , et nullis subnixus
opibus qui allevari paullum et emergere Pisonis patroci-
nio cupiat? ,
Quum tam multa sint, et gravia, quae carmen in Piso-
nem a Lucano abjudicandum suadeant ‚ paupertas inpri-
mis et humilis domus ‚ quam auctor profitetur, multum sane
miror, nondum repertum esse, qui facile poterat, alium
ejusdem aetatis , ingeniosum quidem , sed pauperem poetam ,
cui poema istud meliore jure adscribatur3 miror, inquam ,
quum Iuvenalis , Saevll , 80 ‚ Lucanum ‚ ditissimum poetam ,
tam aperte componat cum poetis ejus temporis pauperibus,

 

