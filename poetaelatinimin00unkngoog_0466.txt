1L1Anos HOMERI. , 457

quidem tam studiose et diligenter facit, ut soepe Homerum
deserere , propter illustrem aliquem veteris poetae locum eo
transferendum , videatur. Habet quidem oratio ejus latini-
tatis cadentis, et serioris, quo scripsit, aevi indicia : utitur
subinde vocabulis vulgaribus et minus electis , quibus absti-
nere poetae nobiliores solent3 sed habet etiam gemmulas
insigniores, et lectissimae latinitatis venustates, quae inge·
nium elegans et lectione praestantissimorum scriptorum tri-
tum facile prodat. Quae ego in adnotationibus meis hoc
dilige-n tius curavi ostendere ‚ quo magis cupiebam poetae
illius dotes explicare, et a plurimorum ‚ quo laborare adhuc
visus est, contemptu vindicare.

Opus ipsum varie inscriptum in excusis·et manu exaratis
libris est. Antiquitus simpliciter Homerus videtur dictus.
Sic enim Lutatius, scholiastes Statii, et quidam medii aevi
scriptores citant, et sic antiquioribus codicibus inscribitur.
Alii tamen codices inscribunt Homerus de bello Trojano ,
vel de destructione 513vaoe ‚ parum apte et sapienter. Editio-
nes quaedam impressae Homeri Iliadum opus (1), aut Epito-
men et summam universa.- Iliados Homeri vocant, adduntque
ineptum Pindari Thebani, tamquam auctoris, nomen , quod
et codices quidam scripti servant. Quo absurdius vero id
no'men et intolerabilius est ‚ ut omni cura explodendum‘
videatur , hoe magis videmur admoneri, ut veram poematis
a nobis propositi aetatem , et, si fieri possit, auctoris nomen
exquirere studeamus. Hoc si probabili ratione contigerit
ostendere, tum juvabit etiam , unde Pindari auctoris nomen
venerit, conjicere.

Romanum hominem fuisse carminis Homerici auctorem ,
cum Casp. Barthi0, Advers. LIX, 15, et Petro Bondamio‘‚
Variar. Lect. lib. 11 , c. 4 , p. 139 , haud temere colligo ex ejus

(ι) Medio oevo Ilias Homeri vocari coepit Iliades ‚ quod jam Bedatn

venerabilem ‚ libro de Mettis, pag. 2382 Putsch. usurpasse video, qui
Iliades et Odysseam Homeri nominat.

