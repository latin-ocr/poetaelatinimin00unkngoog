EORUMQUE FRAGMENTA. · 483

gia, v. 37, Ovidius innuit, Macrum in eo carmine attigisse
Paridis adulterium et Helenae raptum , et mortem Laoda-
miae ob maritum Protesilaum amissum , quae longe ante iram
Achillis acciderunt. Alterum Macri opus , Paralipomena Ho-
meri complexum , indicat Ovidius ex Ponto lib. 11 , epist. 10 ,
ad hunc Macrum scripta, v. 13:

- Tu canis aeterno quidquid restabat Homero ,
Ne careant summa Troica bella manu.

Qua Elegia etiam significat , familiarem eum sibi fuisse, et
secum Asiam et Siciliam peregrinando lustrasse, v. 21 ε

Te duce magnificas Asia perspeximus urbes ,
Trinacris est oculis te duce nota meis.

Eumdem Macrum fuisse puto , de quo militiam et arma se-
quuto queritur Tibullus , lib. 11 , eleg. 6. Alium Macrum,
majorem natu, Ovidius, Trist. lib. IV, 10, 43 laudat:

Saepe suas volucres¹ legit mihi grandior aevo ,
Quaque necet serpens , qun juvet herba , Macer.

¹ Est hic, qui AEmilius Macer citatur a Grammaticis , et de
avibus et serpentibus , et herbarum virtutibus scripsit. Ve-
ronensem , et amicum Virgilii vocat Servius ad Ecl.v. Quem
diversum a Macro Iliaco quum dudum Douza in Adnott.
ad ovid. Am. ΙΙ, 18, 1 , et Heinsius ad Pont. IV, 16, 6,
pronuntiaverit, miror admodum , Brouckhusium ad Tibull.
11 ‚ 6 , 1, non agnovisse, et Nic. Funccium de virili aet. L. L.
pag. 298 utrosque confudisse. Nam profecto ille Macer, ad
quem Naso extremis suis temporibus ex Ponto scribit ,
quemque a scriptis carminibus Iliacum vocat, is esse non
potuit, quem grandiorem natu sibi juveni carmina sua,
plane quidem diversa ab Iliacis, praelegisse narrat, quemque
Elegia extrema epistolarum ex Ponto ‚ quia inter aequales et
superstites poetas non meminit , tunc jam defunctum fuisse
innuit. Auctor vero est Hieronymus in Chronico Eusebiano ‚

31.

