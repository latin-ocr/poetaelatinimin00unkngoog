48 EDIT. ET INTERPR.

damus etiam potentis amici, ut Pisonis , benignitatem car·
mine sollicitare potuisse. Neque obscure id ipsum signifieat
Iuvenalis , qui quum alicubi Pisonem bonum , ejusque lar..
gitiones in poetas laudat, Sat. V, 109, alio loco quasi exem·
plum Pisonianae largitionis nominat tenuem Saleium. Et alia
in Saleio observanda cum auctore Panegyrici conveniunt.
AEtas certe ea est, ut quum Quintilianus se Saleium Bassum
senem vidisse significet , ejus plane adolescentia, vel annus
decimus nonus, in tempora Claudii, vel Neronis Caesaris
incidat , quae Consulatum Pisonis subsequuta sunt. Etiam

’ vehemens et poeticum ingenium, quod Fabius in Basso, nec

ipsum quidem senectute maturum fuisse ait , nemo facile
talium rerum intelligens erit , quin etiam in Panegyrico
agnoscat. Sane rudimenta artis et ingenii in eo talia appa-
rent , quae potuerint absolutissimum poetam , vel proeclaris·
simum vatem, ut in Dialogo de Orat. vocatur, promittere.
Neque facere possum , quin Casp. Barthii de eo poemate
judicic, Advers. XLIX, 7, subscribam: «Adeo dulce, in·
quit, cultum et eruditum est, ut malim aliis tertio prolixio-
ribus tanto carere, quam isto υ. Quando vero idem ἀτέλεστον
hoc poema , et in libros aliquot divisum fuisse, idque ex
ipso fine apparere existimat,- in eo quidem prorsus adsen-
tire nequeo. Plura quidem superesse ait, quae praesertim de
rebus Pisonis privatis et domesticis diei possint , ut laudum
⁰ ejus ubertatem, et suam in eum vohintatem, ut promptus
adulator, demonstret3 sed haec in aliud tempus, aliudque
poema differt , quod necesse non est, ut etiam scriptum
putemuS, et certe scriptum non est , si Piso paullo post,
conjuratione detecta , periit. Similiter probare scaligeri opi·
nionem non possum , qui etiam principium huic poemati
deesse credit (1), quod ita in manuscripto viderit incipere:

.j. . . . ‚nihil est , quod texas ordine , longum.
Unde prius coepti surgat mihi carminis ordo.

(1) In comment. in Eclogam Lucani, in App. Virg. p. 280.

