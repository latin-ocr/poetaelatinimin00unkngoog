PRAEFAT. AD EPITHAL. 381 ,

tur. Nempe quod Polemius studio philosophiae Platonicae
deditus est , Araneola texturae artificio , fingit Sidonius, Pal-
ladem aliquando in Atticam profectam duo templa invi-
sisse , in quorum uno , gymnasio , Polemium cum veteribus
philosophis versantem , in altero , nobili textrino , Araneo-
lam invenit sedentem, et in toga palmata, quam patri suo κ
parat , varias illustrium conjugiorum ex antiquitate fabu-
las pingentem. Quoe tandem, ubi Palladem videt libentius
doctorum artes spectare , alia in tela philosophum Cynicum
a Laide victum et vexatum pingit. Tum Pallas subridens et
joco puellae delectata ait , ne ea philosophorum dogmata
amplius rideat , effecturam se, ut philosopho nubat, atque
ita Polemio eam tradit.
” Venio nunc ad Epithalamia , quae hoc libro proponuntur,
consideranda. Quod primo loco posui, Epithalamium Au-
spicia· et Aellae Casp. Barthius in scheda vetere , quam quon-
dam in Mediomatricum metropoli inter oblatas temere mem-
branas redemerat, repertum sub finem commentarii in
Claudiani Epithal. Palladii et Celerinae, pag. 462,vulgavit,
et Petrus Burmannus ad calcem Anthologiae Lat. tomo ΙΙ,
pag. 638 seq. nonnullis notulis illustratum repetiit. Nomina
sponsorum Auspicii et ,Aellae non videtur Barthius in fronte
veteris schedae legisse, sed cognovisse e versu 60, unde
praeposuit Burmannus. Titulum quidem Bar-thius testatur
Patricium aut Patritum quemdam auctorem praetulisse , me-
tuit tamen, ne id dignitatis fuerit vocabulum, vero scriptoris
abroso , ut arbitrari quivis possit, initium ipsum membranae
deficere contuitus, Barthio concedit Burmannus , atque ipse
de auctoris nomine dubitat, quamvis non neget, multos ita
nominatos esse. Ego vero malui Patricii vocabulum auctoris
nomen existimare, et titulo Epithalamii apponere , quum
in fronte carminis atque eo loco repertum sit, ubi nullum
aeque usitatum et necessarium ac auctoris est, idque con-
stet sub aevo Christianorum Imperatorum multos illustres
viros gessisse. Patricius, Magister officiorum suh Valen ti·

