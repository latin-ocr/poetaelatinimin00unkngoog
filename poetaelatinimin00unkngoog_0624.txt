AD EPITOMEN, ILIADOS HOMERI. 615

' Et sane aequo Jove hic judicat Barthius. Nam primo, alter
versus Sideraque et liquidas redimitas undique Nymphae,
quam ineptus et fatuus est! Et quamvis cl. Anton. de Roqy·
Spicil. Crit. p. 99 , succurrere emendatione , et {ymplu‘s redi-
mitas scribere velit, insulsa tamen et haec phrasis et nulli
facile poetae probata est. In tertio versu Fecerat et mira li-
quidus Nereidas arte, et Nereides superflue advocantur,
Nymphis jam ante nominatis, et illae repetito vocabulo li-
quidoe appellantur ut Nymphae , quod pauperis ingenii glos-
satorem facile prodit. Deinde idem versus Fecerat et, etc.
in Msptis codd. Guelf. 1 et 2, quorum mihi non levis est
auctoritas, infra post vers. 879 repetitur, ubi sane multo
aptiore loco positus adparet, et Nereides post alios Deos
marinos nominantur. Contra ille eo loco abest in cod. Helmst.
et in editionibus Torini et Spondani. Unde facile colligimus ,
versum eum, si modo ipse genuinus est, in optimis anti-
quissimis codicibus scriptum esse post 879, ubi locus ei
convenientissimus est, accessisse vero ineptum scholasticum,
qui eum ad descriptionem mundi, quae versibus 867 et se-
quentibus continetur, ornandam atque illustrandam temere
retraheret. Quo loco deinceps a plerisque descriptoribus ,
qui neque intelligebant suspectos versus, neque quidquam
temere mutare aut omittere audebant, relictus est, ita tamen ·
ut alii, qui eum suo loco post v. 879 positum in aliis codi-
cibus reperiebant, ibidem denuo repeterent, in quibus est
Guelf. 1 et 2. Quod ille eodem loco legitur, quo versus
plane fatuus et misere compositus, nempe 868, antecedit,
hoc manifestum interpolationis indicium est. Denique et
hoc considerandum est, auctorem in principio descriptionis
clypei Achillei potiores mundi , in eo figurati, partes velle
nominare , caelum, terras , mare: progredi deinde ad ea ,
quae singulis universi partibus insunt, ad sidera caeli, ad
maris Deos, ad terrae urbes et habitatore& Quod eum vide-
mus plane ad exemplar Ovidii fecisse, qui in descriptione
regiae Solis, Metam. 11 , 5 seqq. aequore, terra et caelo no-
minatis, post eodem ordine eorumdem Deos ct incolas si-
gillatim recenset. Noster caelum nominat versu 867 , terras

